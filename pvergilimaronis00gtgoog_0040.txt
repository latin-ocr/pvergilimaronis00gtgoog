14 Ρ. VERGILI MARONIS

dicemus Daphnimque tuum tollemus ad astra3
Daphnin ad astra feremus: amavit nos quoque Daphnis,
Mo. An quicquam nobis tali sit munere maius?
et puer ipse fuit cantari dignus, et ista
iam pridem Stimichon laudavit carmina nobis. 55
Me. Candidus insuetum miratur limen Olympi
sub pedibusque videt nubes et sidera Daphnis.
ergo alacres silvas et cetera rura voluptas
Panaque pastoresque tenet Dryadasque puellas.
Nec lupus insidias pecori, nec retia cervis 60
ulla dolum meditamur: amat bonus otia. Daphnis.
ipsi laetitia voces ad sidera iactant
intonsi montes, ipsae iam carmina rupes,
ipsa sonant arbusta: dena, deus ille, Menalca!
Sis bonus o felixque tuis! en quattuor aras: 65
’ ecce duas tibi, Daphni, duas altaria Phoebo,
pocula bina novo spumantia lacte quotannis
craterasque duo statuam tibip pinguis olivi,
et multo in primis hilarans convivia Baccho,
ante focum, si frigus erit, si messiS, in umbra 70
vina novum fundam calathis Ariusia nectar
Cantabunt mihi Damoetas et Lyctius Aegon3
saltantes Satyros imitabitur Alphesiboeus.
haec tibi semper erunt, et cum sollemnia vota
reddemus Nymphis et cum lustrabimus agros· 75
Dum iuga montis aper, fluvios dum piscis amabit,
dumque thymo pascentur apes, dum rore cicadae,
semper honos nomenque tuum laudesque manebunt.
ut Baccho Cererique, tibi sic vota quotannis
agricolae facient: damnabis tu quoque votis, 80
Mo. Quae tibi, quae tali reddam pro carmine dona?
nam neque me tantum venientis sibilus austri
nec percussa iuvant fluctu tam litora, nec quae
saxosas inter decurrunt flumina valles. ⁴
Me. Hac te nos fragili donabimus ante cicuta. 85
haec nos formosum Corydon ardebat Aleximss
haec eadem docuit cuium pecus? an MeliboeiP'

