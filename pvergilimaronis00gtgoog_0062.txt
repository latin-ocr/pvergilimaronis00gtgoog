36 ’ Ρ. VERGILI MARONIS

nosque ubi primus equis Oriens adflavit anhelis, 250
11118 sera rubens accendit lumina vesper.
hinc tempestates dubio praediscere caelo
possumus, hinc messisque diem tempusque serendi,
et quando infidum remis impellere marmor
conveniat, quando armatas deducere classes, , 255
aut tempestivam silvis evertere pinum.
Nec frustra signorum obitus speculamur et ortus,
temporibusque parem diversis quattuor annum.
frigidus agricolam si quando continet imber,
multa, forent quae post caelo properanda sereno, 260
maturare datur: durum procudit arator
vomeris obtunsi dentem, cavat arbore lintreS,
aut pecori signum aut numeros impressit acervis.
exacuunt alii vallos furcasque bicornes
atque Amerina parant lentae retinacula viti. 265
nunc facilis rubea texatur fiscina virga,
nunc torrete igni fruges, nunc frangite 88110.
quippe etiam festis quaedam exercere diebus
fas et iura sinunt· rivos diducere nulla
religio vetuit, segeti praetendere saepem, 270
insidias avibus moliri, incendere vepres,
.· balantumque gregem 'fluvio mersare salubri.
saepe oleo tardi costas agitator 888111
vilibus aut onerat pomis, lapidemque revertens
incusum aut atrae massam picis urbe reportat. · 275
Ipsa dies alios alio dedit ordine Luna
felices operum. quintam fuge: pallidus Orcus
Eumenidesque satae3 tum partu Terra nefando
Coeumque Iapetumque creat saevumque Typhoea
et coniuratos caelum rescindere fratres 280
ter sunt conati imponere Pelio Ossam
scilicet atque Ossae frondosum involx'rere Olympum3
ter pater exstructos disiecit fulmine montes,
septima post decimam felix et ponere vitem
et prensos domitare boves et licia telae 285
addere3 nona fugae melior, contraria furtis.

