82 Ρ. VERGILI MARONIS

quaeritur, huic geminae nares et spiritus oris 300
multa reluctanti obstruitur, plagisque perempto
tunsa per integram solvuntur viscera pellem.
sic positum in clauso linquunt et ramea costis
subiciunt fragmenta, thymum casiasque recentes.
hoc geritur zephyris primum impellentibus undae, 305
ante novis rubeant quam prata coloribus, ante
garrula quam tignis nidum suspendat hirundo.
interea teneris 'tepefactus in ossibus umor
aestuat et visenda modis animalia miris ,
trunca pedum primo, mox et stridentia pennis, 310
miscentur tenuemque magis magis aiira carpunt,
donec, ut aestivis effusus nubibus imber,
erupere aut ut nervo pulsante sagittae,
prima leves ineunt si quando proelia Parthi.

Quis deus hanc, Musae, quis nobis extudit artem? 315'
unde nova ingressus hominum experientia cepit?
pastor Aristaeus fugiens Peneia Tempe,
amissiS, ut fama, apibus morboque fameque,
tristis ad extremi sacrum caput adstitit amnis
multa querens atque hac adfatus voce parentem: 320
‘mater, Cyrene mater, quae gurgitis huius
ima tenes , quid me praeclara stirpe deorum -
si mod0, quem perhibes, pater est Thymbraeus Apollo —-
invisum fatis genuisti? aut quo tibi nostri
pulsus amor? quid me caelum sperare iubebas? 325
en etiam hunc ipsum vitae mortalis honorem,
quem mihi vix frugum et pecudum custodia sollers
omnia temptanti extuderat, te matre relinquo.
quin age et ipsa manu felices erue silvas,
⁹ fer stabulis inimicum ignem atque interfice messeS, 330
ure sata et duram in vites molire bipennem,
tanta meae si te cepenmt taedia laudis?

At mater sonitum thalamo sub fluminis alti
sensit. eam circum Milesia vellera Nymphae
carpebant hyali saturo fucata colore, 335
Drymoque Xanthoque Ligeaque Phyllodoceque,

