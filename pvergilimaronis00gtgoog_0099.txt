GEORGICON LIB. ΠΙ. ’ 73

litore in extremo ceu naufraga corpora fluctus

proluit3 insolitae fugiunt in flumina phocae..

interit et curvis frustra defensa latebris

vipera et attoniti squamis adstantibus hydri. 545
ipsis est ae‘r avibus non aequus et illae

praecipites alta vitam sub nube relinquunt.

praeterea iam nec mutari pabula refert,

quaesitaeque nocent artes3 cessere magistri,

Phillyrides Chiron Amythaoniusque Melampus. 550
saevit et in lucem Stygiis emissa tenebris

pallida Tisiphone Morbos agit ante Metumque,

inque dies avidum surgens caput altius effert.

balatu pecorum et crebris mugitibus amnes

arentesque sonant ripae collesque supini. 555
iamque catervatim dat stragem atque aggerat ipsis

in stabulis turpi dilapsa cadavera tabe,
donec humo tegere ac foveis abscondere discunt.

nam neque erat coriis usus nec viscera quisquam

aut undis abolere potest aut vincere flamma3 560
ne tondere quidem morbo inluvieque peresa

vellera nec telas possunt attingere putres3

verum etiam invisos si quis temptarat amictus,
ardentes papulae atque immundus olentia sudor
membra sequebatur, nec longo deinde moranti 565
tempore contactos artus sacer ignis edebat.

——--.——..

GEORGIOON
LIBERTV.

Protinus aerii mellis caelestia dona
exsequar. hanc etiam, Maecenas ‚ adspice partem.
admiranda tibi levium spectacula rerum
magnanimosque duces totiusque ordine gentis

