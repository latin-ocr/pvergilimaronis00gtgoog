BUCOLICA. 13

carmina descripsi et modulans alterna notavi,

experiar: tu deinde iubet0, ut certet Amyntas 15
Me. Lenta salix quantum pallenti cedit olivae,

puniceis humilis quantum saliunca rosetiS,

iudicio nostro tantum tibi cedit Amyntas,

Sed tu desine plura, puer. successimus antro.

Mo. Exstinctum Nymphae crudeli funere Daphnim 20
flebant — vos coryli testes et flumina Nymphis —-
cum complexa sui corpus miserabile nati
atque deos atque astra vocat crudelia mater.

Non ulli pastos illis egere diebus
frigida, Daphni, boves ad flumina3 nulla neque amnem 25x
libavit quadrupes nec graminis attigit herbam.

Daphni, tuum Poenos etiam gemuisse leones
interitum montesque feri silvaeque loquuntur.

Daphnis et Armenias curru subiungere tigres
instituit, Daphnis thiasos inducere Bacchi 30
et foliis lentas intexere mollibus hastas.
vitis ut arboribus decori est, ut vitibus uvae,
ut greg-ibus tauri, segetes ut pinguibus arvis:
tu decus omne tuis. postquam te fata tulerunt,
ipsa Pales agros atque ipse reliquit Apollo. 35

Grandia saepe quibus mandavimus hordea sulciS,
infelix lolium et steriles nascuntur avenae3
pro molli viola, pro purpureo narcisso
carduus et spinis surgit paliurus acutis.

Spargite humum foliis, inducite fontibus umbras, 4ο ·
pastores: mandat fieri sibi talia Daphnis.
et tumulum facite et tumulo superaddite carmen:
‘Daphnis ego in silvis, hinc usque ad sidera notuS,
formosi pecoris custos, formosior ipse?

Me. Tale tuum carmen nobiS, divine poeta, 45
quale sopor fessis in gramine, quale per aestum
dulcis aquae saliente sitim restinguere rivo.
nec calamis solum aequiperaS, sed voce magistrum.
fortunate puer, tu nunc eris alter ab illo.
nos tamen haec quocumque modo tibi nostra vicissim 50

