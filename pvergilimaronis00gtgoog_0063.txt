GEORGICON LlB. Ι. 37

Multa adeo gelida melius se nocte dedere,
- aut cum sole novo terras inrorat Eous
nocte leves melius stipulae, nocte arida prata
tondentur, noctes lentus non deficit umor. 290
et quidam seros hiberni ad luminis ignes κ
pervigilat ferroque faces inspicat acuto.
interea longum cantu solata laborem
arguto coniunx percurrit pectine telas,

aut dulcis musti Vulcano decoquit umorem Δ ‘205 -

et foliis undam trepidi despumat aeni. ·

at rubicunda Ceres medio succiditur aestu,

et medio tostas aestu terit area fruges

nudus ara, sere nudus3 hiems ignava colono,

frigoribus parto agricolae plerumque fruuntur 300
mutuaque inter se laeti convivia curant.

invitat genialis hiems curasque resolvit,

’ · ‘ceu pressae cum iam portum tetigere carinaes

puppibus et laeti nautae imposuere coronas.

sed tamen et quernas glandes tum stringere tempus 305

et lauri bacas oleamque cruentaque myrta,

tum gruibus pedicas et retia ponere cervis

auritosque sequi leporeS, tum figere dammaS‚

stuppea torquentem¹ Balearis verbera fundae,

cum nix alta iacet, glaciem cum flumina trudunt. 310
Quid tempestates autumni et sidera dicam,

atque, ubi iam breviorque dies et mollior aestas,

- quae vigilanda viris? vel cum ruit imbriferum ver ,

spicea iam campis cum messis inhorruit et cum

frumenta in viridi stipula lactentia turgent? 315

saepe eg0‚ cum flavis messorem induceret arvis

agricola et fragili iam stringeret hordea culmo ‚

omnia ventorum concurrere proelia vidi,

quae gravidam late segetem ab radicibus imis

sublimem expulsam* eruerent3 ita turbine nigro '320

ferret hiems culmumque levem stipulasque volantes.

saepe etiam immensum caelo venit agmen aquarum

et foedam glomerant tempestatem imbribus atris

